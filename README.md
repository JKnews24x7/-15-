# -15-
टीवी रियलटी शो बिग बॉस 15 (Bigg Boss 15) अब अपने आखिरी पड़ाव में पहुंच चुका है। ऐसे में शो में हर दिन हाई वोल्टेज ड्रामा देखने को मिल रहा है। वहीं शो को दिलचस्प बनाने के लिए मेकर्स ने कोई कसर नहीं छोड़ी। हालांकि इस हफ्ते डबल एविक्शन होने के बाद मेकर्स ने देवोलीना भट्टाचार्जी और अभिजीत बिचकुले को कम वोट मिलने के बाद घर से बाहर कर दिया है। अब जो ताजा जानकारी मिली है उसके मुताबिक बिग बॉस 8 के विनर रहे गौतम गुलाटी (Gautam Gulati) शो में जल्द ही एंट्री करने जा रहे हैं

गौतम गुलाटी ने इस बात की जानकारी खुद अपने ट्विटर हैंडल पर साझा की है। गौतम ने ट्वीट करते हुए लिखा, ‘चलो मिलते हैं बिग बॉस 15 में जल्दी।’ इस ट्वीट को देखने के बाद फैंस ने सोशल मीडिया पर तरह-तरह के रिएक्शन देना शुरू कर दिया है। कई लोगों को लग रहा है कि गौतम गुलाटी फिनाले एपिसोड में दिखाई देंगे। वहीं कई ने दावा किया है कि अभिनेता घर में जाकर बचे हुए कंटेस्टेंट्स की क्लास लेते दिखाई देंगे। बिग बॉस 15 के घर में गौतम गुलाटी को देखने के लिए फैंस भी काफी एक्साइटेड हैं।
